---  
  

date: 2015-09-20 17:45:58+00:00  
excerpt: 'O pewnym wzorcu w ludzkim zachowaniu.'  
layout: single  


title: Co to jest umeszyzm?  
lang: pl
categories: ['Humans']
---  

  

<blockquote>Jeśli nigdy nie spóźniłeś się na samolot, to tracisz za dużo czasu na lotniskach.</blockquote>  



Umeszyzm to obserwacja na temat wzorca w ludzkim zachowaniu: jeśli nigdy nie przydarza ci się jakiś problem, to może poświęcasz za dużo czasu na zapobieganie mu. Jeżeli problem jest dostatecznie mały, a koszt zapobiegania odpowiednio duży, to takie zachowanie jest nieracjonalne -- na dłuższą metę bardziej opłaca się skupienie na ważnych sprawach i odpuszczenie sobie mniej istotnych.  

Nazwa _umeszyzm_ pochodzi od imienia profesora [Umesha Vaziraniego](http://www.cs.berkeley.edu/~vazirani/), który zabawiał studentów swoim powiedzeniem o samolotach, a spopularyzował ją jego dyplomant, Scott Aaronson. Na swoim blogu doktor Aaronson ogłosił [konkurs](http://www.scottaaronson.com/blog/?p=40) na inne umeszyzmy i wybrał [kilka najlepszych](http://www.scottaaronson.com/blog/?p=42):  



<blockquote>Jeśli nigdy nie połamałeś łóżka, to za mało eksperymentujesz.  

Jeżeli nigdy nie uderzyłeś w ziemię podczas skoku ze spadochronem, to za wcześnie pociągasz za linkę.  

Jeśli nigdy nie napisałeś kawałka zdania.  

Jeśli wygrałeś konkurs Scotta, to spędzasz za dużo czasu na myśleniu o umeszyzmach.  

Jeśli wszyscy twoi studenci się obronili, to spędzasz za dużo czasu na uczelni.  

Jeśli nigdy nie spóźniłeś się na samolot, to nie wiesz, jak to jest, kiedy docierasz na lotnisko, stoisz przez 20 minut w niewłaściwej kolejce, nie dostajesz się na pokład, a potem słyszysz, że nie ma żadnych lotów przez kolejnych 5 dni (bo są święta), a najbliższy jest z siedmiogodzinną przesiadką. Więc może tak: Jeśli kiedykolwiek spóźniłeś się na samolot, to straciłeś za dużo czasu na lotnisku. Dzięki za radę, panie Vazirani.  

Jeśli nigdy nie miałeś dziecka, to tracisz za dużo czasu na zabezpieczenie.  
</blockquote>  


  
