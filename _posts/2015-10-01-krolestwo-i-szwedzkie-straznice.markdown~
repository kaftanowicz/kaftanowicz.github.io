---  
author: admin  
comments: true  
date: 2015-10-01 17:16:08+00:00  
excerpt: '[:pl]Rozwiązuję jedną z wielu tajemnic wspaniałego, starego serialu.[:]'  
layout: single  

slug: krolestwo-i-szwedzkie-straznice  
title: '"Królestwo" i szwedzkie strażnice'  
wordpress_id: 292  
---  

[:pl][![hqdefault](http://kaftanowicz.com/wp-content/uploads/2015/10/hqdefault.jpg)](http://kaftanowicz.com/wp-content/uploads/2015/10/hqdefault.jpg)  


<blockquote>Tack, ni svenska vakttorn. Med plutonium tvingar vi dansken på knä. Här - Danmark... utskitet av kalk och vatten. Och där - Sverige! Hugget i granit...! Danskjävlar... Danskjävlar!</blockquote>  



Kiedy rozmawiam z ludźmi o najlepszych serialach, prędzej czy później wspominam o "Królestwie" (_"Riget"_) Larsa von Triera. Zawsze wtedy ostrzegam: to jest dzieło bliskie doskonałości, ale niedokończone. Wszystkie wątki, tak świetnie poprowadzone w drugim sezonie, urywają się. Śmierć głównego aktora sprawiła, że nigdy nie zostały doprowadzone do końca i rozwiązane. Każdy musi sam się dobrze zastanowić, czy lepiej nie poznać tego arcydzieła, czy żałować, że nie zostało dokończone.  

Pierwszy odcinek kończy się zapadającą w pamięć sceną. Doktor Helmer, szwedzki lekarz pełen pogardy dla Danii, w której pracuje, wychodzi na dach szpitala, żeby się uspokoić, nuci fragment jakiejś szwedzkiej piosenki, patrzy przez lornetkę na drugą stronę Sundu i [wygłasza słynny monolog](https://www.youtube.com/watch?v=CqVgLnU-4L0):  



<blockquote>Dzięki wam, o szwedzkie strażnice. Z waszym plutonem rzucimy Duńczyków na kolana. Tutaj - Dania... wysrana z wody i wapienia. A tam - Szwecja! Wykuta w granicie!  
Cholerni Duńczycy. Cholerni Duńczycy!</blockquote>  



Kiedy po raz pierwszy obejrzałem Królestwo, ta scena nie dawała mi spokoju. Skandynawia to jednak inny krąg kulturowy. Co to za wieże strażnicze, którym dziękował Helmer? I o co chodzi z plutonem? Czy Szwecja planowała atak jądrowy na Danię?  

Okazuje się, że te szwedzkie strażnice to nie - jak myślałem - jakaś historyczna budowla obronna. Prawda jest o wiele ciekawsza. To Barsebäck - elektrownia jądrowa, uruchomiona w 1975, położona na wybrzeżu Skanii - niecałe dwadzieścia kilometrów od leżącej zaraz za Sundem duńskiej stolicy, która aż do zamknięcia w 2005 była powodem protestów ze strony Danii. Nic dziwnego, że szwedzki szowinista Helmer tak kochał jej wieże, i jasna staje się wzmianka o plutonie.  

A co to za piosenka, którą nucił Helmer na chwilę przed oddaniem czci elektrowni jądrowej? Jakaś stara szwedzka pieśń patriotyczna? Znów - wcale nie. To [Änglamark](https://www.youtube.com/watch?v=YX4hAtZbTOQ), czyli "anielska ziemia" - hymn ruchu ekologicznego lat 70.  

Kolejna zabawna aluzja niemożliwa do uchwycenia bez głębokiej znajomości kultury, która stworzyła ten serial. Strach pomyśleć, ile takich smaczków musi mi umykać, kiedy oglądam film koreański albo bollywoodzki.  

[![rvknf](http://kaftanowicz.com/wp-content/uploads/2015/10/rvknf.jpg)](http://kaftanowicz.com/wp-content/uploads/2015/10/rvknf.jpg)[:]  
