---  
author: admin  
comments: true  
date: 2016-01-07 22:09:58+00:00  
excerpt: '[:pl]Gdy byłem dzieckiem i składałem przysięgę na wierność, zawsze mówiłem  
  na koniec, pod nosem: "wolność i sprawiedliwość wszystkim, z wyjątkiem dzieci."[:]'  
layout: single  

slug: utracony-sen-o-wiernosci  
title: Utracony sen o wierności  

categories:  
- Translations  
---  

[:pl]_"Składam [przysięgę na wierność](https://en.wikipedia.org/wiki/Pledge_of_Allegiance) sztandarowi Stanów Zjednoczonych i republice, którą on reprezentuje. Jeden naród, a nad nim Bóg, naród niepodzielny, ofiarujący wolność i sprawiedliwość wszystkim."_  

Eliezer Yudkowsky  
"Utracony sen o wierności"  
Przekład: Michał Kaftanowicz, styczeń 2016  

Gdy byłem dzieckiem  
i składałem przysięgę na wierność,  
zawsze mówiłem na koniec,  
pod nosem:  
"wolność  
i sprawiedliwość  
wszystkim, z wyjątkiem dzieci."  
Te dni dawno minęły,  
a ja nie całkiem umiem wyobrazić sobie  
Przysięgę, którą mógłbym złożyć dzisiaj,  
może na przykład taką:  
"Przysięgam warunkową przyjaźń,  
nie fladze,  
ale idałom,  
które konstytucyjna republika Stanów Zjednoczonych  
miała oryginalnie chronić.  
Trzynaście krajów,  
związanych ze sobą we wzajemnej ochronie  
przed obcymi potęgami,  
które mogłyby zgnieść każdy ze stanów z osobna;  
swobodny handel,  
bez cła na łodzie rzeczne;  
kilka wolności i sprawiedliwości,  
teoretycznie gwarantowanych każdemu obywatelowi kraju,  
o ile należał do wybranej  
grupy, która poszerzała się z czasem,  
ale nigdy na tyle, żeby objąć dzieci."  
Te dni dawno minęły  
i nigdy nie wrócą,  
bo Czas nie biegnie wstecz.  
I mogę mieć dobre słowo  
dla megademokracji Współczesności  
i wojny, którą toczyły przeciw Hitlerowi,  
w czasach, gdy niektóre wojny były sprawiedliwe.  
Ale i ta era minęła,  
a wraz z nią czas,  
kiedy inteligentna osoba  
mogła przysięgać wierność fladze  
i mówić to szczerze i z dumą  
i nie być głupią lub złą.  
Może ten czas skończył się z Guantanamo,  
może nigdy go nie było,  
ale ja go pamiętam  
odkąd złożyłem przysięgę w klasie,  
nawet, jeśli to był sen.  
Ten sen już minął  
i nie chcę, żeby wrócił,  
bo zobaczyć krew na fladze  
to znaczy: zrozumieć,  
a ja nie będę lepszy,  
jeśli zapomnę, czego się nauczyłem.  
Z przeminięciem tego marnego posłuszeństwa  
przyszło większe oddanie:  
nie gwiazdom na fladze,  
ale tym na niebie,  
a mojej lojalności wobec nich  
nie rozprasza załamanie głosu  
ani zło, o którym należy zapomnieć.  
Pomimo tego,  
wiedząc, że flaga nigdy nie była czysta,  
a narody nie są warte,  
by ludzkie umysły przysięgały im wierność,  
tęsknię za Przysięgą,  
tym błędem dzieciństwa,  
oby nigdy nie wrócił.  

[![PledgeOfAllegiance1899](http://kaftanowicz.com/wp-content/uploads/2016/01/PledgeOfAllegiance1899.jpg)](http://kaftanowicz.com/wp-content/uploads/2016/01/PledgeOfAllegiance1899.jpg)[:]  
